#Museo Audio Visivo delle Resistenza#
##Studio Azzurro##
Le scelte delle masse alla fin fine sono scelte di singoli
individui, la responsabilità è sempre personale. Questo è
l'insegnamento che traggo dalle visite a questo museo; è
un museo particolare, non si trovano cimeli, reperti,
lacerti... ci tovate partigiani, militari, donne, popolani
che col loro singolo specifico racconto registrato danno
contezza del clima dell'epoca. Questi sono stati "la meglio
gioventù" che superando ignavia, paura e compromessi
si è impegnata, hanno scelto una parte, hanno risposto
al "da che parte stai?". Questa è stata la genialità del
progetto che lo Studio Azzurro ha realizzato.
Anche la storia del museo (edificio) è significativa. Alla
fine della guerra tra Versilia e Spezzino le varie brigate
partigiane, secondo la propria inclinazione politica
(anarchica, comunista, socialista...) realizzarono delle
colonie per dare ristoro e benessere ai ragazzini che
avevano visto la guerra e che pativano la carenza di
cibo. Fosdinovo è nota per l'aria fina e qui proprio sulle
"colline sarzanesi" dove i gruppi partigiani si erano
scontrati sorse la colonia, frequentatissima fino a metà
degli anni '60, poi il benessere di massa ha fatto scemare
l'iniziativa fino al completo abbandono dell'edificio
ridotto a ovile!
